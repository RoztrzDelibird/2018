<!doctype html>
<html>
<head>
  <meta charset="utf-8" />
  <title>Úkol Roztržitého Delibirda</title>
  <meta name="viewport" content="width=device-width, initial-scale=1">
  <link rel="stylesheet" type="text/css" media="screen" href="main.css">
</head>
<body>
  <p>Ahoj Vojtíšku a Markétko, tady váš oblíbený Pokémon Delibird!</p>
  <p>Určitě už pilně sbíráte tajné kódy a stále si lámete hlavu, co s nimi máte dělat.. Tady se to konečně dozvíte 👍</p>
  <p>Ne vždy je snadné se ve vzduchu správně zorganizovat, a proto si Delibirdové občas posílají vzkazy mezi jednotlivými hejny na dlouhé vzdálenosti tak, že se celé hejno přeskupí do tvaru nějakých písmen. A shodou náhod se hejno mého kamaráda Delibajťáka zrovna chystá poslat nám heslo k vašim ultimátním dárkům 😉 Nesmíme to poplést!</p>
  <p>A jak svůj vzkaz odvysílají? Každý Delibird nejprve naletí na svou výchozí pozici a pak se pohybuje svou danou rychlostí a směrem. Když tohle udělají všichni najednou, vytvoří ze svých křídel po několika vteřinách zprávu - naše heslo.</p>
  <hr>
  <p>Máte všech 21 kódů a tedy víte o všech 21 Delibirdech z Delibajťákova hejna? Super, můžeme jít na to! Ne? Nevadí, jednou určitě všechny potřebné kódy najdete, nebojte se 😉</p>
  <hr>
  <p>Jdeme na to! Delibirdi sice létají po obloze, ale vy na nebe koukat nemusíte, radši použijte čtverečkovaný papír, ať vám Delibirdi neuletí dřív, než si stihnete heslo přečíst 😉 Každý váš tajný kód je jeden Delibird z Delibajťákova hejna. Já jsem vám do těch kódů zapsal jak výchozí pozici, tak i rychlost a směr toho kterého Delibirda.</p>
  <p>Výchozí pozice jsou první dvě čísla – nejprve vzdálenost od levého okraje hejna (takže pro vás od levého okraje čtverečkovaného papíru) a pak vzdálenost od horního okraje hejna (pro vás od horního.. ale co, vy to už určitě chápete).</p>
  <p>Rychlost a směr je pak zbytek každého kódu. Rychlost, tedy to číslo před písmenkem, udává, o kolik metrů (čtverečků na čtverečkovaném papíru) se Delibird posune každou vteřinu. Směr, tedy to písmenko, udává kam se Delibird posune. N je nahoru, D je dolů, L je doleva, P je doprava. Pokud Delibird letí šikmo, má číslo pro rychlost a písmenko pro směr dvakrát – Delibird vždy oba směry provede najednou.</p>
  <p>Protože si potřebujete každého Delibirda napsat do některého čtverečku na čtverečkovaném papíru, ale celý jeho kód se tam určitě nevejde, můžete si každému Delibirdovi přiřadit nějaké písmenko nebo číslo a to pak ve čtverečcích používat. Zapište si jednotlivé Delibirdy na jejich výchozí pozice. Když se Delibirdi začnou přesouvat, dělají to všichni najednou, takže abyste zjistili, jak bude jejich hejno vypadat za jednu vteřinu, musíte postupně všechny Delibirdy posunout na jejich novou pozici. Pořád vypadají jen jako náhodné tečky na obloze že.. Pár vteřin jim vytvoření vzkazu bude trvat, takže stále dokola posouvejte Delibirdy na jejich novou pozici a vždy po tom, co přesunete posledního (a tedy jste dořešili aktuální vteřinu), zkontrolujte, jestli už náhodou není vzkaz čitelný. Bude vidět jen jednu vteřinu, tak dávejte pozor!</p>
  <p>Až budete vědět, co Delibirdi odvysílali a tedy budete znát tajné heslo, zadejte ho tady dole a já vám dám poslední nápovědu – vše potřebné pro nalezení vašich ultimátních dárků!</p>
  <form>
    <input type="text" id="heslo" maxlength="5">
    <button type="submit">Chci dárky!</button>
  </form>
  <p id="vystup"></p>
  <script src="main.js"></script>
</body>
</html>